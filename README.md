# Gray-water-hackers
Ένα σύστημα για την συλλογή, επεξεργασία και αξιοποίηση του γκρίζου νερού σε μια πόλη.

**Μπορείτε να δείτε αναλυτικά την έρευνα και τον σχεδιασμό μας (ανανεώνεται συνεχώς στην ιστοσελίδα της ομάδας μας - https://ppf.edu.gr/hackers/archives/1488)**
# Έρευνα
Το νερό είναι ένας πολύτιμος πόρος, που δεν είναι άφθονος. Ιδιαίτερα η περιοχή της Μεσογείου και η χώρα μας, χαρακτηρίζεται από λειψυδρία. Στη σημερινή εποχή που τα αποτελέσματα της κλιματικής αλλαγής γίνονται φανερά, θα πρέπει να εκμεταλλευτούμε μη συμβατικούς υδατικούς πόρους ώστε να καλύψουμε δευτερεύουσες χρήσεις για τις οποίες δεν απαιτείται πόσιμο νερό.
## Τί είναι η ανακύκλωση γκρίζου νερού;
Η ανακύκλωση γκρίζου νερού σημαίνει να χρησιμοποιούμε λύματα που προέρχονται από νιπτήρες, μπανιέρες, ντουζιέρες και πλυντήρια ρούχων (“γκρίζο” νερό) σε σπίτια και επιχειρήσεις για δευτερεύουσες χρήσεις. Η ανακύκλωση γκρίζου νερού είναι μια βιώσιμη προσέγγιση στη διαχείριση υδατικών πόρων και μπορεί να είναι οικονομικά αποδοτική.
## Πώς γίνεται η επεξεργασία του γκρίζου νερού;
Η επιλογή της κατάλληλης επεξεργασίας εξαρτάται από την τελική χρήση του επεξεργασμένου γκρίζου νερού. Η επεξεργασία του γκρίζου νερού μπορεί να γίνει με φυσικά, χημικά ή βιολογικά συστήματα. Οι περισσότερες
μονάδες επεξεργασίας βασίζονται σε φυσικές διεργασίες ενώ οι πιο προηγμένες περιλαμβάνουν χημικές ή βιολογικές διεργασίες.

Το γκρίζο νερό συλλέγεται αρχικά σε μια δεξαμενή και μετά περνάει από διάφορα διαμερίσματα τα οποία λειτουργούν ως φίλτρα. Στην πρώτη δεξαμενή τα χώματα, οι λάσπες και τα πιο βαριά στοιχεία κάθονται στον πυθμένα, ενώ στα επόμενα διαμερίσματα το νερό περνάει μέσα από χαλίκια και άλλα φυσικά υλικά για να καθαριστεί.

Το τελικό προϊόν της επεξεργασίας μπορεί να χρησιμοποιηθεί για δευτερεύουσες χρήσεις όπως πότισμα κήπων, πλύσιμο αυτοκινήτων, συστήματα πυρόσβεσης κλπ.
# Σχεδιασμός
Στόχος μας είναι να σχεδιάσουμε ένα σύστημα συλλογής και επεξεργασίας γκρίζου νερού σε μία πόλη ώστε να μπορεί να αξιοποιηθεί σε δευτερεύουσες χρήσεις όπως το πότισμα των κήπων και η πυρόσβεση που δεν απαιτείται πόσιμο νερό.

Το νερό θα συλλέγεται σε υπόγεια δεξαμενή από τις κατοικίες και θα περνάει από διάφορα στάδια καθαρισμού:

- Αρχικά μέσω της καθίζησης θα διαχωρίζονται τα χώματα και οι λάσπες
- Στο πρώτο διαμέρισμα θα υπάρχει χοντρό χαλίκι
- Στο δεύτερο διαμέρισμα θα υπάρχει λεπτό χαλίκι
- Ίσως προστεθούν επιπλέον διαμερίσματα με άλλα υλικά (πχ καρβουνόσκονη, βαμβάκι κλπ)
- Το επεξεργασμένο νερό θα συγκεντρώνεται σε τελική δεξαμενή και από εκεί με αντλίες θα προωθείται είτε για πότισμα των αστικών κήπων και πάρκων, είτε για την πυροσβεστική.
![](https://ppf.edu.gr/hackers/wp-content/uploads/2020/01/gray-water-1024x527.png)
Η καθαρότητα του νερού θα μετριέται τόσο στην πρώτη δεξαμενή όσο και στην τελική για να διαπιστώνεται η αποτελεσματικότητα των φίλτρων και αν χρειάζονται συντήρηση.

Η τροφοδοσία των αστικών κήπων και πάρκων θα γίνεται αυτόματα με αισθητήρες υγρασίας εδάφους που θα ενεργοποιούν ή θα απενεργοποιούν τις αντλίες, ενώ η δεξαμενή της πυροσβεστικής θα ελέγχεται από αισθητήρα στάθμης νερού για να παίρνει ή όχι νερό από την κεντρική δεξαμενή.

## Λίστα υλικών και προτεινόμενο κόστος
- 1 x Arduino UNO R3 ATmega328P Board + USB Cable – 7,5 ευρώ
- 2 x Water Turbidity Sensor Moule For Arduino – 25 ευρώ
- 1 x Water Level Sensor – 1,5 ευρώ
- 1 x Soil Hygrometer / Moisture Detection Module for Arduino – 2,5 ευρώ
- 2 x Submersible water pump for Arduino 3-6V – 12 ευρώ
- 1 Solderless MB-102 Breadboard 830 Tie Points For Arduino – 4,5 ευρώ
- 40pcs Male to Female Dupont Wires/Cables for Arduino – 3,5 ευρώ
- 40pcs Male to Male Dupont Wires/Cables for Arduino (20cm) (M/M) – 3,5 ευρώ
**Συνολικό κόστος ηλεκτρονικών: 60 ευρώ**
